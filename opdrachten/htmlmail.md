## Html mail
De eerste week bij prophets moest ik met html/css een mail maken voor Carrefour, die deze dan doorstuurt naar zijn klanten (reclame dus). Er werd mij verteld dat deze mail puur oefening was zodat ik er wat kon inkomen.

Ik kreeg bij deze opdracht begeleiding van Elien, ze stuurde me een html template waar de structuur al grootendeels gelegd was. De structuur bestond uit tables , tables en nog eens tables. Waarom niet op de traditionele manier van websites maken ? Het verschil tussen het opstellen van een mail en een website zit in het aantal mailclients en internetbrowsers. Er zijn heel veel mailclients tegenover internetbrowsers en al deze mailclients ondersteunen een verschillende subset van html en css . Bovendien gebruiken desktop, webmail en mobiele email clients allemaal verschillende rendering engines om de content van de mail te displayen. Om dit te illustreren kunt u een voorbeeld hieronder zien van enkele mail clients en welke css properties deze ondersteunt.


<img src="http://s21.postimg.org/6nqpmevxz/emailclient_support.gif" alt="Drawing" style="width: 500px; height:600px"/>
Mijn taken:
- Target blank zetten op alle hyperlinks.
- Controleren of er geen lege href="#" meer zijn .
- Alle afbeeldingen voorzien van een ALT tag.
- Title tag invullen.
- Images linken maar links mogen niet absoluut zijn.
- Images slicen uit de voorziene psd.
- Ervoor zorgen dat de images correct weergeven worden in de mail.
- Testen in Litmus : dit is een tool waarbij je de mail kunt testen in 40 van de populairste email clients.
- Dit alles moest gedaan worden voor zowel de franse als de nederlands versie.

Uit deze opdracht heb ik geleerd dat zoveel tables moeilijk zijn om mee te werken , ik had een tag ergens vergeten te sluiten met als gevolg dat heel de pagina versprong vanaf een bepaald punt. Het is niet zo evident om een niet gesloten tag te zoeken in een pagina met 1000-2000 van deze tags. Gelukkig zijn er online tools beschikbaar die dit kunnen detecteren.
Ik vond het verbazingwekkend dat een 'simpele' mail van carrefour zoveel lijnen code kon bevatten. 
